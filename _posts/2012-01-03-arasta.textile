---
layout: post
title: Arasta
---

h1. {{ page.title }}

p(meta). 3 January 2012 - Ankara

<p>Merzifon&#8217;da ayakkabıcılar arastası vardır, Paşa camisinini hemen altında. Arastanın aşağı ucu ayrı bir şenlik yukarı ucu ayrı bir şenlik. Arastanın kendisi ayrı bir şenlik. Herkes birbirini tanır. </p>
<p>Pazartesi günleri ne kalabalık olur buralar. Bütün Merzifon halkı pazara koşturur. Sabah erkenden gelir taze taze sebze meyve almak için. Sonra peynir de var yoğurt da pazar yerinin alt katında.  Sabah erkenden bitirirler köyden gelen teyzem ninem peynirini çökeleğini. Ayakkabıcılar arastası dediğime bakmayın orası merzifonun zenginliği. Ayakkabıcı da var tamirciside terzisi de var elbise satanıda. hırdavatçısı da var pazarcısı da. Ne arasanız var aslında. Merzifonun en büyük camisi bile hemen üç dört adım ötede. Arastanın alt ucunda çakmakcılar var taşhanın köşesinden başlar diğer köşesine kadar sırayla sonra hamamın yanından arastanın başına kadar sürer. Lokanta hemen arastanın diğer ucunda. İşkembe, keşkek, ezogelin, mercimek. Köftecisi vardı, ama şimdi taşındı tadilat felan derken ama köftecisi de meşurdur arastanın ne kadar arastadan biraz uzağa gitmiş olsa da. O yine arastadan sayılır. Arastanın diğer ucunda kuruyemişciler var taze leblebinin kokusunun salı verirler arastaya kavrulurken lablebi döne döne. Taze kuru üzüm. Sonra lokanta da hemen yanında oh oh maşallah keşkek çıkmış sabah erkenden ohoo bitmiş bile sen daha dur. Neyse sulu bişeyler vardır elbet hele bi girelim. Bildiğin arasta lokantası. Oturdum mu masaya &#8220;buyur abi, paça işkembe ezogelin mercimek kuru pilav ne arzu edersiniz.&#8221; Keşkek diyesi gelir adamın ama yeni bitmiştir bilirsin bu saatte keşkek mi kalır orda. Sonra birde ayakkabıcılar var orda sıra sıra bütün yıl önünden geçipde bayramdan bayrama uğradığımız ayakkabıcılar. Hemen arastada bir ara sokak var. Orda da tamircileri ikamet eder. Kramponları yırttık mı topu tepikleye tepikleye hadi bakalım doğru ustaya. Hemen öyle bir yama yaparki deriden ayakkabının diğer taraflarından daha sağlam olur vallaha. Dur dur biter mi arasta hemen arastada bir de çay ocakları var dillere destan. Hepsi birbiri ile yarışır. Her biri bi dükkana çay koşturur. Abi 3 çay dedin mi hoop hemen geldi bile. Kusburnu var evet ben her zaman kuşburnu isterim bir de üstüne abi kuşburnusunu çok koy biraz abi dedim mi &#8220;niye lan senin ne torpilin var!&#8221; lafımı da yemeden olmaz.&#160;: ) Şimdi aklınızdan bu arastanın ismi yok mu isimleri yomu dersiniz olmaz mı var hepsinin isimleri var ama meslekleri de var. Çakmakçılardan sonra tuhafiyeciler var arada hemen hamamın köşesinde. Gerçi o hamam şimdi lokanta oldu da neyse. Her bayram giderim pantolon gömlek donatırlar bizi. Şapkacısı var terzisi var. Hemen pantolonu aldın biter mi hiç? Hoop terzidesin paçaları düzelttir. Gerçi artık o da bitti. Şimdilerde paçaları düzgün geliyor pantolonların. Pideci demiştim değil mi? Arka sokakta hemen. Pidecimizde var. Kıymayı hemen yanında kasaptan alırız. Şöyle içine domatesi biberi soğanı kestin mi hafifte şöyle mıncıkladın mı al sana pide için. Ver fırına of of birazdan bütün arasta ayakta. Koşun koşun pide çıktı. Ee yıllarca yiye yiye bıkanlar da var ama ben özledim aga.</p>
<p>Şimdi gidip arastada muhabbet etmek, ordaki büyüklerini dinlemek vardı. Öğütlerini almak vardı. Şöyle yukarı doğru çıkarken hepsine sırayla hayırlı işler abi, hayırlı işler abi demek vardı. Evet haklısınız arasta dolu dolu arasta. Daha anlatamadığım bir çok yeri var topu kökü bir sokaklık arastanın. Burda sıkışık sıkışık ne kadar anlatsam da yaşamadan olmuyor arasta ancak o zaman anlaşılıyor. </p>
<p><img height="425" src="http://farm4.staticflickr.com/3158/3077570743_606a8bf49f_z.jpg?zz=1" width="640"/> </p>



